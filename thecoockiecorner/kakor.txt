Receptet gäller för 18 st

100 g Arla® Svenskt Smör
Normalsaltat 82%
1 dl strösocker
½ dl farinsocker
1 ägg
2 dl vetemjöl
½ tsk bikarbonat
½ tsk salt
½ tsk vaniljsocker
100 g mörk choklad




1. Sätt ugnen på 200°.
2.Smält smöret långsamt i en kastrull, ta det från plattan så fort det har smält och låt det svalna. Om smöret är för varmt så smälter chokladbitarna ut i smeten.
3.Hacka chokladen grovt. Rör ner socker, farinsocker och ägg i kastrullen. Blanda bikarbonat, salt och vaniljsocker i mjölet och rör ner det tillsammans med chokladen.
4. Klicka ut degen på en plåt med bakplåtspapper. Lägg dem inte för tätt eftersom de flyter ut i ugnen. Det är lagom med nio kakor på varje plåt.
5. Baka kakorna i mitten av ugnen i ca 10 min. Låt kakorna kallna på plåten.